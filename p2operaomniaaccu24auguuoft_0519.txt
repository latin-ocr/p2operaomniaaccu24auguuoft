unna nr. ominus tilmannus, Ere. 609

»hic peccavit, neque parentes ejus, ut caecus nasceretur,
n sed ut manifestentur opera Dei in illo¹. ι» His verbis aperte
demonstratur,quod ideo caecus natus suit, ut aDeo illumi-
naretur, ac per hoc virtus divinitatis ostenderetur. Quinto
modo Deus hominem flagellat, ut hic incipiat tormenta
sustinere, quae post mortem sine fine sustinebit; quod
solummodo ad malos pertinet, sicut Antiochus et Herodes
inchoaverunt hic pati, quod posteain inferno passuri erant.
De his scriptum est: α Duplici contritione contere eos² , n
id est, in praesenti⁴ et in futuro. His quinque modis Deus
hominem flagellat; idcirco incognitum est quomodo ex his
unusquisque flagellatur, ut timeat et emendet quod fecit
flendo , quatenus flagellum ei ad profectum eveniat. Ad-
monenda est ergo beatitudo tua , ut hos quinque modos ‚
quibus Deus hominem flagellat memoriter teneas , quate-
nus in omni Infirmitate et Tribulatione semper ante mentis
oculos ‚ quae dicta sunt, habeas. In his namque meditando
flagellum Dei gratanti animo tolerabis, Firmiter enim de-
bemus credere , quod nullum peccatum sine vindicta relin-
quitur. Aut enim hic per poenitentiam unusquisque pecca-
tum suum delet (1), aut Dominus pie per suum flagellum
purgat, aut post mortem igne purgatorii purgabitur3 quod
si his modis peccatum hominis non suerit deletum, post
hanc vitam inignem descendet aeternum. Haec vero audiens
et ad memoriam reducens, nequaquam debes de tua des-
perare salute, et (2) nequaquam cum desperatione dicere:
«Multa sunt mala et innumerabilia peccata mea. » Scito
pro certo quod ‚nullus tantum potest peccare, quantum
Dei pietas valet dimittere, si tamen poeniteat peccans, et
si ad illum se convertere studeat.

² Joan. ix, 3. --· ² Jerem. xvn, 18.

(1) Cod. deleat. — (2) Deest ee in cod.

