uun nx ruem via-ionum. ¹49

terga vertentibus ac succumbentibus suis adversariis
praevalebit. Idcirco nempe insidiator spiritus totum fel
suae nequitiae circa novitios evomit; ideo omne virus ar-
tifieiosae et deceptoriae calliditatis effundit , quia non
ignorat, quoniam si tunc officium perversi conatus ami-
serit, opportunitatem laedendi postmodum non habebit.
Imo qui supplantare non potuit ‚ ruinae postmodum tur-
piter subjacebit, et qui rudi non praevalet, exercitato
succumbet.

ll. Notandum autem , quia cum omnibus ad aeterna
festinantibus universae virtutes animi sint habendae , soli-
tariae vitae proposito tria sunt , ex caeteris videlicet prae-
cipue congrua ‚ et spirituali prae caeteris observatione
tenenda ε quies scilicet , silentium , atque jejunium (ι).
(Jaetera siquidem instrumenta justitiae in sola plerumque
devotione vel habitu ‚ istae autem in exercitio debent fa-
miliari quadam sedulitate versari. Sicut enim sacerdotis
est proprium sacrificiis offerendis insistere, doctoris prae·
dicare, ita nihilominus eremitae. officium est in jejunio
silentioque quiescere. Unde non frustra repetitur ab an-
tiquis vitae hujus institutoribus dictum : « Sede in cella
tua, et retine linguam et ventrem, et salvus eris. » Venter
siquidem reprimendus est , ne dum ipse immoderate re-
pletur cibis , caetera quoque membra inficiat vitiis. Lin-
gua vero restringitur, quia indisciplinate laxata supernae
gratiae vigore animam vacuat, et a statu salutiferi vigoris
enervat.Verumtamen mod us atque discretio in talibus est
adhibenda , ne quod indifferenter agitur, velut onus im·
portabile per intolerantiam pusillanimiter deponatur.

Ill. Sed inter haec libet de singularis vitae meritis pauca
perstringere, et quid de tantae virtutis culmine sentiam

(x) Cod. male ee caetera siquidem.

